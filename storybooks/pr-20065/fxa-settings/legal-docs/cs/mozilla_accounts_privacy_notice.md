# Oznámení o ochraně osobních údajů účtů Mozilla

Účinné od 10. února 2026
{: datetime="2026-02-10" }

## Ve společnosti Mozilla věříme, že ochrana osobních údajů je základem pro zdravý internet.

Proto vytváříme naše produkty, abyste měli větší kontrolu nad informacemi, které sdílíte online, a informacemi, které sdílíte s námi. V tomto oznámení o ochraně osobních údajů vysvětlujeme, jaké údaje zpracováváme, jak je zpracováváni a k jakým účelům. Následně vysvětlujeme, jak můžete uplatnit své volby ohledně našeho způsobu zpracování vašich informací.

## Jak společnost Mozilla zpracovává vaše údaje

### Poskytování účtu Mozilla pro vás

Účty Mozilla vám umožňují přístup ke službám společnosti Mozilla napříč různými zařízeními s jedněmi přihlašovacími údaji. Pro umožnění této funkce společnost Mozilla zpracovává údaje o vašem účtu, kontaktní údaje (e-mailovou adresu) a údaje o autorizaci. Můžete se rovněž rozhodnout poskytovat další údaje o obsahu, jako je zobrazené jméno nebo profilový obrázek.

Společnost Mozilla rovněž shromažďuje [určité údaje](#bookmark-how-we-use-data), jako jsou technická data a údaje o nastavení, aby bylo možné poskytovat základní funkce účtu Mozilla a příslušné propojené služby, připojovat nová zařízení, zapamatovat si a respektovat vaše nastavení a poskytovat vám výchozí funkce jako jsou synchronizace nebo naše zabudovaná VPN.

Pokud povolíte synchronizaci, společnost Mozilla získá informace, že provádíte synchronizaci mezi svými zařízeními v šifrované podobě; ty mohou zahrnovat karty Firefox, doplňky, hesla, informace pro automatické vyplňování formulářům záložky, historii a předvolby. Toto šifrování je komplexní: vaše údaje jsou šifrovány před opuštěním vašeho prohlížeče a dešifrovat je může pouze další klient synchronizace s šifrovacími klíči; společnost Mozilla tyto informace dešifrovat nemůže.

Pokud si zakoupíte předplatné služeb, které vyžadují placené předplatné, vaše platba bude zpracována v souladu s dokumentem [Oznámení o ochraně osobních údajů služeb s předplatným společnosti Mozilla](https://www.mozilla.org/privacy/subscription-services/). Společnost Mozilla obdrží záznam o vašem účtu (včetně vaší fakturační adresy a posledních čtyř číslic vaší platební metody) a informaci o stavu předplatného vašeho účtu. Společnost Mozilla neukládá úplné podrobnosti o vaší platbě.

*Podrobnější informace včetně postupu úpravy vašeho nastavení údajů:* Můžete zjistit více o postupech [správy vašeho účtu Mozilla](https://support.mozilla.org/kb/firefox-accounts-managing-account-data), [způsobu povolení synchronizace](https://support.mozilla.org/kb/sync-firefox-desktop), další podrobnosti o [fungování synchronizace](https://support.mozilla.org/kb/sync) a podrobnosti o [údajích](https://dictionary.telemetry.mozilla.org/?page%3D1%26search%3Dmozilla%2520accounts), které pro účty shromažďujeme.

### Poskytování a vylepšování účtů Mozilla a souvisejících služeb

Rovněž potřebujeme zpracovávat údaje pro zachování provozuschopnosti účtů Mozilla, zlepšování funkcí a výkonu a pro identifikaci, řešení a diagnostiku problémů. Za tímto účelem využíváme technická data, údaje o lokalitě a nastaveních, stejně jako údaje o interakcích a výkonu systému.

Technická data a údaje o interakcích zpracováváme pro lepší pochopení způsobu, jakým naše služby využíváte, jako např. vaše návštěvy [webových stránek účtů Mozilla](https://accounts.firefox.com/) nebo našich [stránek nápovědy](https://support.mozilla.org/), předvolby řídicích panelů a nabídek, jaké produkty a služby v souvislosti se svým účtem Mozilla využíváte (včetně vašeho používání Firefox, jako např. jak často Firefox používáte a kdy naposledy jste synchronizovali své údaje), jaká zařízení používáte k interakci s námi a vaše interakce s našimi e-maily a SMS zprávami. To nám umožňuje pochopit, jak lidé využívají přístup k našim službám a jak je využívají, což nám pomáhá vylepšovat naše podnikání a funkce našich služeb.

Pokud používáte propojené služby, vaše údaje budou zpracovávány v souladu s oznámením o ochraně osobních údajů příslušné služby:

* [Prohlížeč Firefox](https://www.mozilla.org/privacy/firefox/)
* [Služby s předplatným společnosti Mozilla](https://www.mozilla.org/privacy/subscription-services/) pro Mozilla VPN, Mozilla Monitor a Firefox Relay
* [MDN Plus](https://www.mozilla.org/privacy/mdn-plus/)
* [Thunderbird](https://www.mozilla.org/privacy/thunderbird/)

Pokud služby propojené s účtem Mozilla zaznamenají nečekaný problém (například pád), využijeme služeb třetích osob ke shromažďování technických dat a údajů o interakcích, jako jsou chybová hlášení, informace o zařízení a stav aplikace v okamžiku pásu, které nám pomohou diagnostikovat a opravit problémy našich služeb.

*Podrobnější informace včetně postupu úpravy vašeho nastavení údajů:* Svá [nastavení shromažďování údajů účtů Mozilla](https://support.mozilla.org/kb/firefox-accounts-managing-account-data) můžete kdykoliv aktualizovat. Podívejte se prosím na příslušné oznámení pro nastavení vašich údajů v souvislosti s případnými propojenými službami.

### Poskytování a zlepšování zabezpečení

Společnost Mozilla využívá technická data a údaje o interakcích jako pomoc pro zajištění přístupu k účtům Mozilla, umožnění přenosu šifrovaných údajů pro účely synchronizace a zjišťování případných podezřelých aktivit. Společnost Mozilla rovněž využívá Firewall webových aplikací třetích stran ke zlepšení ochrany proti útokům na webové aplikace a útokům typu [DDoS](https://en.wikipedia.org/wiki/Denial-of-service_attack). Veškeré údaje uchovávané na serverech společnosti Mozilla jsou šifrovány.

### Pseudonymizace, deidentifikace, shrnutí nebo anonymizace dat

V rámci výše uvedených činností, jako je pochopení používání účtů Mozilla a měření našeho marketingu, můžeme vytvářet pseudonymizované, deidentifikované, souhrnné nebo anonymizované údaje. V některých případech můžeme sdílet nebo zveřejňovat souhrnné a anonymizované údaje pro zlepšení výzkumu nebo v rámci zákonných podnikatelských účelů uvedených výše.

### Komunikace s vámi, včetně v rámci marketingu našich služeb

Údaje o vašem účtu využíváme ke komunikaci s vámi. Můžeme vás kontaktovat z důvodů jako jsou upozornění v případ, že zjistíte podezřelé aktivity na vašem účtu, k ověření změn informací vašeho účtu, o odesílání marketingových sdělení nebo k odpovědím na komunikaci zákaznické podpory a pro řízení naší komunikace s vámi využíváme nezávislé poskytovatele služeb. Rovněž zpracováváme údaje o interakcích v souvislosti s takovou komunikací pro lepší pochopení toho, kdo danou komunikaci obdržel.

### Splnění platných právních předpisů a identifikace a prevence škodlivé, neoprávněné nebo nezákonné činnosti

Stejně tak můžeme být povinni zpracovávat vaše osobní údaje za účelem splnění platných právních předpisů a za účelem ochrany údajů, jako např.:

* Reakce na [požadavky vyplývající z právních předpisů](https://www.mozilla.org/about/policy/transparency/#dfn-legal-process) a dodržení [zákonných procesů](https://www.mozilla.org/about/policy/transparency/), jako jsou reakce na předvolání, vyšetřování nebo žádosti od vládních orgánů. Společnost Mozilla vyžaduje platný zákonný postup pro vynucení poskytnutí údajů o konkrétním uživateli vládě.
* Reakce na požadavky ohledně uplatnění práva na ochranu osobních údajů, jako jsou práva na přístup k vašim osobních údajům nebo jejich odstranění.
* Identifikace, vyšetřování a řešení potenciálních podvodních činností nebo jiných škodlivých aktivit, jako jsou nezákonné činnosti, kybernetické útoky či porušení práv duševního vlastnictví (včetně podávání návrhů nebo obrany zákonných nároků).
* Zajištění moderování obsahu a souvisejících činností zachování důvěry a bezpečnosti.
* Provádění interních činností souladu s předpisy a zabezpečením,, jako jsou audity a správa firemního zabezpečení.

## Jak sdílíme vaše osobní údaje

Pro poskytování našich výše popsaných služeb můžeme osobní údaje poskytovat následujícím subjektům:

|  |  |
| ----- | ----- |
| Partneři, poskytovatelé služeb, dodavatelé a smluvní partneři | Na plnění výše uvedených účelů spolupracujeme s partnery, poskytovateli služeb, dodavateli a smluvními partnery. Zavedli jsme smluvní ochranné prostředky, takže subjekty, které osobní údaje získávají, jsou smluvní povinny s těmito údaji zacházet v souladu s pokyny společnosti Mozilla. [Podrobnější informace](https://support.mozilla.org/kb/firefox-subprocessor-list).  |
| Orgány  | Společnost Mozilla vyžaduje platný [zákonný postup](https://www.mozilla.org/about/policy/transparency/#dfn-legal-process) pro vynucení poskytnutí údajů o konkrétním uživateli vládě. V případech, kdy budeme případně povinni poskytnou osobní údaje uvedené v tomto Oznámení orgánům činným v trestním řízení, vládním orgánům nebo podobný subjektům za účelem splnění zákonných povinností, jakož i za účelem identifikace a prevence škodlivých, neoprávněných nebo nezákonných činností.  |
| Výzkumníci | Při plnění našeho [poslání](https://www.mozilla.org/about/manifesto/) zachování otevřenosti. Někdy poskytujeme informace pro vylepšení a rozvoj našich produktů na otevřeném webu, nicméně v takových případech tak učiníme v deidentifikované nebo souhrnné [formě](https://wiki.mozilla.org/Data_Publishing). |
| Subjekty kontrolované společností Mozilla a její nástupci  | Jako globální společnost sdílíme údaje mezi přidruženými a dceřinými společnostmi kontrolovanými společností Mozilla. Rovněž může být třeba, abychom osobní údaje poskytli v rámci firemních transakcí, jako jsou fúze, akvizice, prodej aktiv nebo podobné transakce. |

## Mezinárodní přenosy údajů

Společnost Mozilla Corporation (a naše servery) jsou umístěny ve Spojených státech amerických. Vzhledem k tomu, že jsme mezinárodní společnost, abychom mohli poskytovat naše služby uvedené v tomto Oznámení o ochraně osobních údajů, přístup k informacím, které shromažďujeme, mohou využívat i naši lidé z míst, kde se nacházejí, a tyto informace mohou být rovněž přenášeny do jiných právních řádů v důsledku sdílení údajů s našimi partnery. V případě každého přenosu údajů přes mezinárodní hranice zabezpečujeme uplatnění přiměřených mechanizmů (jako např. [standardní smluvní ujednání](https://commission.europa.eu/law/law-topic/data-protection/international-dimension-data-protection/standard-contractual-clauses-scc_en#eu-standard-contractual-clauses) schválené Evropskou komisí a dalšími relevantními orgány) za účelem ochrany vašich osobních údajů. Můžete se obrátit na e-mailovou adresu [dpo@mozilla.com](mailto:dpo@mozilla.com) s žádostí o informace o těchto ochranných prvcích uplatněných pro mezinárodní převody, nebo s žádostí o kopie příslušných standardních smluvních ujednání.

## Jak dlouho vaše údaje uchováváme

Vaše osobní údaje uchováváme pouze po dobu nezbytně nutnou ke splnění účelů vymezených v tomto Oznámení o ochraně osobních údajů. V obecnosti jsou údaje o vašem účtu uchovávány po dobu, po kterou je váš účet aktivní. Dovolujeme si upozornit, že společnost Mozilla [pravidelně odstraňuje](https://support.mozilla.org/kb/mozilla-account-deletion-inactivity) účty, ke kterým se nikdo nepřihlásil po dobu přesahující dva roky (před podniknutím jakýchkoliv kroků se vám pokusíme zaslat upomínku).

Ve vztahu k technickým datům, údajům o nastavení a interakcích, které shromažďujeme, tyto údaje v obecnosti uchováváme až 25 měsíců, nicméně skutečné lhůty uchovávání se mohou lišit v závislosti na typu údajů a účelech, pro které byly shromážděny (například uchováváme „datum prvního otevření“ vašeho účtu, abychom věděli, jak dlouho již jste uživatelem účtu Mozilla). Specifické lhůty uchovávání mohou rovněž záviset na citlivosti údajů, kontextu jejich shromažďování, vašem nastavení a předvolbách, a na našich zákonných nebo smluvních závazcích uchovávat nebo odstraňovat vaše údaje, jako jsou prevence podvodů, soulad s předpisy nebo kontinuita služeb. PO vypršení lhůty uchovávání vaše údaje bezpečně odstraníme, pokud zákon nevyžaduje jinak.

Naše služby rovněž využívají šifrované záložní úložiště jako další vrstvu ochrany, která nám má pomoci s obnovením po případných nehodách údaje v těchto prostředích jsou vyřazeny z použití a jsou zpracovávány pouze za účelem zajištění kontinuity podnikání. Údaje po delší dobu rovněž uchováváme v deidentifikované nebo souhrnné podobě.

## Vaše právo a volby

### Vaše práva

Náleží vám následující práva:

1. být informován/a o tom, které údaje o vás zpracováváme, proč a s kým jsou sdíleny (to je toto Oznámení!);
2. požadovat kopii údajů, které o váš uchováváme;
3. požadovat přenositelnost vašich údajů;
4. požadovat nápravu jakýchkoliv údajů, které o vás uchováváme, pokud jsou nepřesné nebo neúplné;
5. nechat odstranit osobní údaje, které o vás uchováváme (za určitých okolností);
6. v určitých případech omezit naše používání vašich osobních údajů nebo vůči němu uplatnit námitku;
7. podat stížnost vašemu příslušnému orgánu na ochranu osobních údajů, pokud máte obavy ohledně způsobu, jakým s vašimi osobními údaji zacházíme. Byli bychom rádi, pokud se obrátíte nejdříve na nás (prostřednictvím e-mailu na adresu [dpo@mozilla.com](mailto:dpo@mozilla.com)), nicméně se můžete obrátit také na váš příslušný [orgán EU na ochranu osobních údajů](https://www.edpb.europa.eu/about-edpb/about-edpb/members_en), nebo se obrátit na (a kontaktovat) váš místní orgán ochrany osobních údajů.

Pokud chcete uplatnit kterýkoliv z výše uvedených požadavků ohledně svých osobních údajů, kontaktujte nás prosím (společnost Mozilla Corporation) prostřednictvím našeho [Portálu žádostí subjektů údajů o přístup](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0); nikdy se nebudeme dopouštět diskriminace vůči komukoliv, kdo uplatní svá práva na ochranu osobních údajů. Pokud máte jakékoliv dotazy ohledně vašich osobních údajů nebo našich postupů ochrany osobních údajů, kontaktujte nás na adrese [compliance@mozilla.com](mailto:compliance@mozilla.com).

Pokud žijete ve Spojeném království nebo EHP, můžete se rovněž obrátit na našeho Úředníka ochrany osobních údajů na e-mailové adrese [dpo@mozilla.com](mailto:dpo@mozilla.com), nebo poštou na adrese:

Bird & Bird DPO Services SRL<br>
Avenue Louise 235 b 1<br>
1050 Brusel<br>
Belgie<br>

Na všechny žádosti, které obdržíme od fyzických osob, které si přejí uplatnit svá práva na ochranu osobních údajů v souladu s platnými právními předpisy o ochraně osobních údajů, odpovíme a v určitých případech možná budeme potřebovat doplňující informace za účelem ověření vaší identity, než budeme moci vaši žádost zpracovat.

### Vaše volby

Svá [nastavení účtu Mozilla](https://support.mozilla.org/kb/firefox-accounts-managing-account-data) můžete kdykoliv aktualizovat.

## Změny

Může se stát, že tyto zásady a naše oznámení budeme muset upravit, a v takovém případě budou aktualizace zveřejněny online, upravíme datum účinnosti tohoto oznámení a aktualizaci oznámíme výrazným způsobem obvyklými kanály společnosti Mozilla pro podobná oznámení, jako je například zveřejnění příspěvků v blogu nebo na fórech.

## Definice údajů

| Typ údajů | Popis | Příklady pro uživatele účtů Mozilla |
| ----- | ----- | ----- |
| Údaje o účtu | Toto jsou údaje související se správou vašeho účtu Mozilla, jako jsou informace o registraci.  | Uživatelské jméno účtu, zobrazené jméno, ID účtu Mozilla.  |
| Údaje o ověření | Získáváme údaje pro zabezpečení vašich účtů a rovněž vytváříme údaje související s ověřením pro zajištění bezpečnosti vašeho účtu.  | Hashované heslo, údaje tokenu |
| Kontaktní údaje | E-mailová adresa, kterou nám poskytnete v rámci registrace vašeho účtu, navíc vedle další kontaktních údajů, které se nám případně rozhodnete poskytnout.  | E-mailová adresa, sekundární e-mailová adresa, telefonní číslo. |
| Data o interakcích | Toto jsou údaje o tom, jak naše služby využíváte. | Počet kliknutí, protokoly událostí, údaje o využití.  |
| Jazykové předvolby | Váš odvozený nebo preferovaný jazyk (pokud jej uvedete v nastavení) pro interakci s našimi službami. | Jazyk.  |
| Lokalita | Vaši lokalitu poskytujeme na základě vaší adresy IP na úrovni země, města nebo regionu. | Kód země, město.  |
| Nastavení | Toto jsou předvolby či nastavení ohledně způsobu poskytování služeb, jako jsou vaše předvolby ochrany osobních údajů. Pokud jste neprovedli žádné konkrétní volby, bude se jednat o výchozí nastavení.  | Nastavení ochrany osobních údajů, nastavení účtu.  |
| Údaje o výkonu systému | Toto jsou údaje týkající se způsobu, jak služby ve vašem zařízení fungují.  | Časová razítka, úspěšné/nezdařené odeslání dokumentů.  |
| Technické údaje | Toto jsou informace o hardwaru, z něhož k našim službám přistupujete (jako např. váš stolní počítač, chytrý telefon nebo tablet), jeho konfigurace a připojení.  | Operační systém zařízení, prohlížeč a jeho verze, časové razítko, lokalizace. |
| Jedinečné identifikační kódy  | Toto jsou jedinečné identifikační kódy, které mohou být vytvořeny v různých okamžicích pro správu vašich interakcí se službou.  | ID účtu, ID relace.  |

## Zákonné důvody

<table>
  <thead>
    <tr>
      <th>K čemu vaše údaje používáme</th>
      <th>Jaké údaje zpracováváme</th>
      <th>Naše právní základy</th>
    </tr>
  </thead>
  <tbody>
    <tr>
      <td><a id="bookmark-how-we-use-data"></a>Poskytování účtu Mozilla pro vás</td>
      <td>
        <ul>
          <li>Technické údaje</li>
          <li>Jedinečné identifikační kódy</li>
          <li>Výkon systému</li>
          <li>Údaje o autorizaci</li>
          <li>Údaje o obsahu</li>
          <li>Kontaktní údaje</li>
        </ul>
      </td>
      <td>
        <p><strong>Smlouva</strong>, abychom vám poskytli nezbytné funkce, díky kterým mohou účty Mozilla fungovat.</p>
        <p><strong>Oprávněný zájem</strong> poskytování dodatečných služeb, jako je využití volitelných avatarů a zobrazených jmen.</p>
      </td>
    </tr>
    <tr>
      <td>Poskytování a vylepšování účtů Mozilla a souvisejících služeb</td>
      <td>
        <ul>
          <li>Technické údaje</li>
          <li>Údaje o umístění</li>
          <li>Údaje o nastavení</li>
          <li>Data o interakcích</li>
          <li>Jedinečné identifikační kódy</li>
          <li>Výkon systému</li>
        </ul>
      </td>
      <td>
        <p><strong>Smlouva</strong> pro zajištění provozuschopnosti účtů Mozilla.</p>
        <p><strong>Oprávněný zájem</strong> pochopení používání účtů Mozilla (a souvisejících služeb) a zlepšování výkonu, funkcí a stability.</p>
      </td>
    </tr>
    <tr>
      <td>Poskytování a zlepšování zabezpečení</td>
      <td>
        <ul>
          <li>Technické údaje</li>
          <li>Lokalita</li>
          <li>Jedinečné identifikační kódy</li>
          <li>Údaje o autorizaci</li>
          <li>Kontaktní údaje</li>
        </ul>
      </td>
      <td>
        <p><strong>Smlouva</strong> pro poskytování bezpečné infrastruktury pro umožnění fungování účtů Mozilla.</p>
        <p><strong>Oprávněný zájem</strong> poskytování dalších bezpečnostních opatření, jako je možnost využití 2faktorového ověření.</p>
      </td>
    </tr>
    <tr>
      <td>Pseudonymizace, deidentifikace, shrnutí nebo anonymizace dat</td>
      <td>
        <ul>
          <li>Všechny typy údajů</li>
        </ul>
      </td>
      <td>
        <strong>Oprávněný zájem</strong> na přijímání opatření pro posílení ochrany osobních údajů před provedením analýzy nebo sdílením údajů s partnery.
      </td>
    </tr>
    <tr>
      <td>Komunikace s vámi, včetně marketingu našich služeb</td>
      <td>
        <ul>
          <li>Kontaktní informace</li>
          <li>Jedinečné identifikační kódy</li>
          <li>Data o interakcích</li>
        </ul>
      </td>
      <td>
        <p><strong>Oprávněný zájem</strong> poskytování důležitých aktuálních informací ohledně účtu a propagace našich produktů a služeb, včetně zasílání marketingových sdělení a měření a zlepšování našich marketingových kampaní.</p>
        <p><strong>Souhlas</strong>, pokud se vyžaduje v souladu s platnými právními předpisy (např. V právních řádech, které vyžadují souhlas s přijímáním marketingových sdělení).</p>
      </td>
    </tr>
    <tr>
      <td>Splnění platných právních předpisů a identifikace a prevence škodlivé, neoprávněné nebo nezákonné činnosti</td>
      <td>
        <ul>
          <li>Všechny typy údajů</li>
        </ul>
      </td>
      <td>
        <p><strong>Soulad s právními předpisy</strong> v rámci reakce na žádosti ze strany subjektů o uplatnění jejich práv, reakce na žádosti orgánů činných v trestním řízení, správu a ochranu práv, majetku a/nebo bezpečnosti nás (a našich uživatelů).</p>
        <p><strong>Oprávněný zájem</strong>, pokud se nutně nevyžaduje v souladu s právními předpisy, v rámci podpory zákonných nebo regulačních procesů nebo žádostí, pro prevenci podvodů a správu a ochranu našich (a našich uživatelů) práv, majetku a/nebo bezpečnosti.</p>
      </td>
    </tr>
  </tbody>
</table>
