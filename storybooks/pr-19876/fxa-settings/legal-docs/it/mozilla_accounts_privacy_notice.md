# Informativa sulla privacy degli account Mozilla

Versione 1.1, in vigore dal 3 aprile 2024
{: datetime="2024-04-03" }

In questa Informativa sulla privacy, spieghiamo quali dati Mozilla raccoglie e condivide su di te. Per quanto riguarda il modo in cui riceviamo, gestiamo e condividiamo le informazioni raccolte tramite il tuo [account Mozilla](https://accounts.firefox.com/), rispettiamo inoltre le prassi indicate nell'[Informativa sulla privacy di Mozilla](https://www.mozilla.org/privacy/). Inoltre, potrebbero essere raccolte e condivise informazioni dai diversi prodotti e servizi a cui hai accesso con il tuo account Mozilla. Puoi consultare la documentazione completa oppure trovare ulteriori informazioni su come [gestire i dati dell'account Mozilla](https://support.mozilla.org/kb/firefox-accounts-managing-account-data) o sulle nostre prassi relative ai dati per [siti web ed email](https://www.mozilla.org/privacy/websites/). È inoltre possibile visionare le Informative sulla privacy dei servizi collegati al nostro account Mozilla, che sono:

- [Firefox Browser](https://www.mozilla.org/privacy/firefox/)
- [Firefox Monitor](https://www.mozilla.org/privacy/firefox-monitor)
- [Pocket](https://getpocket.com/privacy/)
- [Sincronizzazione dati di Firefox](https://www.mozilla.org/privacy/firefox/#sync)
- [Firefox Relay](https://www.mozilla.org/privacy/firefox-relay/)
- [Mozilla VPN](https://www.mozilla.org/privacy/mozilla-vpn/)
- [MDN Plus](https://www.mozilla.org/privacy/mdn-plus/)
- [Mozilla Hubs](https://www.mozilla.org/privacy/hubs/)
- [Thunderbird](https://www.mozilla.org/privacy/thunderbird/)

## Cose da sapere

__Dati di registrazione.__ Mozilla riceve il tuo indirizzo email e un hash della tua password quando ti registri per creare un account Mozilla. Puoi scegliere se specificare la tua età e se includere un nome visualizzato o un'immagine del profilo. Il tuo indirizzo email viene inviato al nostro fornitore di servizi email, Braze, che ha una sua [informativa sulla privacy](https://www.braze.com/company/legal/privacy); utilizziamo i servizi di Braze per comunicare con te.

__Dati sulla posizione.__ Utilizziamo l'indirizzo IP per determinare approssimativamente la tua posizione ai fini della prevenzione di frodi e abusi sui nostri prodotti. Ti invieremo avvisi via email se rileviamo attività sospette, come l'accesso al tuo account da altre posizioni. 

__Dati relativi alle interazioni.__ Riceviamo dati quali gli accessi al [sito web degli account Mozilla](https://accounts.firefox.com/), le preferenze relative a dashboard e menu, i prodotti e i servizi che utilizzi con il tuo account Mozilla e le tue interazioni con le nostre email e i nostri messaggi SMS. Tali dati ci servono per capire come utilizzi i nostri prodotti e servizi, in modo da poterli migliorare, e per inviarti suggerimenti più utili sull'account Mozilla e sui nostri prodotti. Ulteriori informazioni sui Dati delle interazioni che raccogliamo sono disponibili nel [dizionario di Glean](https://dictionary.telemetry.mozilla.org/apps/accounts_frontend) e nella [Documentazione sui dati](https://docs.telemetry.mozilla.org/datasets/fxa).

__Dati tecnici.__ Per visualizzare i dispositivi che sono sincronizzati con il tuo account Mozilla e per finalità di sicurezza, memorizziamo informazioni sul sistema operativo del tuo dispositivo, tipo e versione del browser utilizzato, indicatore temporale e impostazioni locali; le stesse informazioni vengono memorizzate per tutti i dispositivi connessi al tuo account. Se usi l'account Mozilla per accedere ad altri siti web o servizi (come Pocket o Mozilla VPN), riceviamo l'indicatore temporale di tali accessi.

## Altre cose da sapere

Sono disponibili ulteriori informazioni su come [gestire i tuoi dati](https://support.mozilla.org/kb/firefox-accounts-managing-account-data) e [attivare o disattivare la sincronizzazione](https://support.mozilla.org/kb/how-do-i-set-sync-my-computer). Inoltre, molte delle informazioni che memorizziamo sugli utenti degli account Mozilla sono facilmente consultabili [accedendo al tuo account](https://accounts.firefox.com/signin), dove puoi anche aggiornare le [impostazioni di condivisione dei dati](https://accounts.firefox.com/settings/). Per inoltrare richieste relative ai tuoi dati personali, puoi contattarci tramite il nostro [Portale per la richiesta di accesso ai dati personali](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0).

Per qualsiasi altra domanda in merito alle tue informazioni personali o alle nostre pratiche di privacy puoi contattarci all'indirizzo compliance@mozilla.com. Rispondiamo a tutte le richieste che riceviamo da individui che desiderano esercitare i propri diritti di protezione dei dati in osservanza delle leggi applicabili in materia.
