# Mozilla Hesapları Hizmet Koşulları

Son Güncelleme: 10 Haziran 2025 Salı
{: datetime="2025-06-10" }

## Özet

Üstte yer alan bu bölümde, aşağıdaki koşulların bir özeti sunulmuştur. Bu özet, koşulları daha iyi anlamanıza yardımcı olmak için sunulmuştur; ancak belgenin tamamını kabul ettiğinizde, yalnızca özeti değil, tüm koşulları kabul ettiğinizi belirteceğiniz için belgenin tamamını okuduğunuzdan emin olun.

* Mozilla hesapları (“Hizmetler”), hesabınızı ve Mozilla’nın bu hesabı kullanarak size sunduğu hizmet paketini içerir.
* Hizmetler, “olduğu gibi” sağlanmakta olup, herhangi bir garanti sunulmamaktadır. Mozilla’nın, Hizmetler’i kullanımınızdan doğan herhangi bir zararla ilgili yükümlülüğüne ilişkin önemli kısıtlamalar mevcuttur.

## Hizmet Koşulları

1. #### Giriş

    Bu Hizmet Koşulları (“<u>Koşullar</u>”), Mozilla tarafından size sunulan çevrimiçi hizmetlerin yer aldığı bir paket olan Mozilla hesaplarını (“Hizmetler”) kullanımınızı yönetir.

2. #### Mozilla Hesapları

    Bazı Hizmetleri kullanmak için bir Mozilla hesabı oluşturmanız gerekir. Mozilla hesabı oluşturmak için 13 veya üzeri yaşta olmanız gerekir. Kayıt sırasında bir şifre belirlemeniz istenir. Şifrenizi gizli tutmaktan ve Mozilla hesabınız üzerinden gerçekleşen etkinliklerden siz sorumlu olursunuz. Mozilla, Mozilla hesabınızın yetkisiz kullanımından doğan hiçbir kayıptan sorumlu olmayacaktır.

3. #### Hizmetler 

    (a) Mozilla VPN, [Mullvad](https://mullvad.net/) ile ortaklaşa bir Sanal Özel Ağdır. Bir Mozilla hesabı gereklidir.
    
    (b) Firefox Relay, birincil e-posta adresinizi açıklamadan e-posta gönderip almanıza olanak tanıyan benzersiz, takma ad e-posta adresleri oluşturarak birincil e-posta adresinizi çevrimiçi hizmetlerden güvenli ve gizli tutmanıza olanak tanır. Bir Mozilla hesabı gereklidir.
    
    (c) Firefox Monitor, herkese açık veri ihlalleri konusunda sizi bilgilendirerek çevrimiçi güvenliği güçlendiren bir bilgilendirme hizmetidir. En bilinen herkese açık veri ihlallerini görüntülemek için web sitenizdeki e-posta adreslerini tarayabilirsiniz. Bir Mozilla hesabı ile kayıt yaptırırsanız aşağıdakileri alırsınız: 

    * Tam Rapor: Bu rapor, çocuklar için hassas olan siteler veya yetişkin siteleri ve arkadaş bulma siteleri gibi hassas web sitelerinin ihlalleri de dahil olmak üzere, herkese açık saldırıların tam bir listesini içerir (bu tür siteler, söz konusu bireylerin gizliliğini korumak için web sitesi taramalarına dahil edilmez). 
    * İhlal Uyarıları: E-posta adresinizin yeni bir veri ihlalinde görüntülenmesi durumunda sizi bilgilendirir. 
    * Güvenlik İpuçları: Mozilla’dan muhtelif zamanlarda alacağınız çevrimiçi güvenlik ipuçlarını size gönderir.

    Güçlü ve farklı şifreler, güvenlik soruları, iki adımda kimlik doğrulama, şifre yöneticileri ve diğer güvenlik tedbirleriyle çevrimiçi hesaplarınızı korumak, sizin sorumluluğunuzdadır. Firefox Monitor ve [Have I Been Pwned?](https://haveibeenpwned.com/) verileri güncel tutmaya çalışmakla birlikte, ikisinin de herkese açık veri ihlallerine ilişkin tam veya zamanında sunulan kayıtlara sahip olacağına yönelik bir garanti yoktur. 

    (d) Firefox Notes, Firefox’ta notlar oluşturabilmenizi sağlar. Cihazlarınızdaki notlarınızı görüntülemek, düzenlemek ve silmek için bir Mozilla hesabı gereklidir. 

    (e) Firefox sync; sekmeler, muhteşem çubuk, şifreler, yer imleri ve tarayıcı tarihleri dahil olmak üzere cihazlar genelinde Firefox’ta saklanan bilgilere erişmenize izin verir. Firefox sync’i Firefox’un Ayarlar bölümünden etkinleştirebilir ve devre dışı bırakabilirsiniz. Bir Mozilla hesabı gereklidir. 
    
    (f) Pocket, ilgi alanlarınıza göre kişiselleştirilmiş harika içeriği keşfetmenize ve bu içeriği daha sonra herhangi bir cihazda, istediğiniz zaman geri dönebilmeniz için kaydetmenize yardımcı olur. 

4. #### Gizlilik Politikası

    Hizmetler aracılığıyla aldığımız bilgileri [Mozilla Hesapları Gizlilik Bildirimi](https://www.mozilla.org/privacy/mozilla-accounts/) açıklandığı şekilde kullanırız. Gizlilik Bildirimlerimiz, her bir hizmetten aldığımız verileri daha ayrıntılı olarak açıklar:

    * [Firefox Monitor](https://www.mozilla.org/privacy/firefox-monitor/) 
    * [Firefox Notes](https://addons.mozilla.org/firefox/addon/notes-by-firefox/)
    * [Firefox sync](https://www.mozilla.org/privacy/firefox/#sync)
    * [Firefox Relay](https://www.mozilla.org/privacy/firefox-relay/)
    * [Mozilla VPN](https://www.mozilla.org/privacy/mozilla-vpn/)
    * [Pocket](https://getpocket.com/privacy/)
    * [MDN Plus](https://www.mozilla.org/privacy/mdn-plus/)

5. #### İletişim

    Mozilla Hesabınızdan en iyi şekilde yararlanmanızı sağlamak için düzenli olarak mesajlar göndeririz. Bu mesajları ürün içinde veya kaydolduğunuz adrese alabilirsiniz. Mesajlar; katılım, farklı Mozilla hesap hizmetleri ve ilgili teklifler ile anketleri kapsar. Diğer e-posta mesajlarını almayı da seçebilirsiniz. 
    
    Mozilla ile e-posta aboneliklerinizi e-postalarımızdan (alttaki bağlantıyı tıklayın) veya tarayıcıdan (Firefox / Tercihler / Sync / Hesabı yönet / E-posta Tercihleri sayfasını ziyaret edin) değiştirebilirsiniz.
    
    Ayrıca yasal koşullar veya gizlilik koşullarına ilişkin güncellemeler veya şifre sıfırlama ve e-posta doğrulaması gibi mesajlar ile bağlantılı cihazlara yönelik önemli hesap bilgilerini de size gönderebiliriz. Bu bilgiler, hizmetlerimiz için gereklidir ve bunları almayı bırakmak mümkün değildir. 
Mozilla ile şu adres üzerinden iletişime geçebilirsiniz: _Mozilla Corporation Attn: Mozilla – Legal Notices 149 New Montgomery St, 4th Floor, San Francisco, CA 94105 veya legal-notices@mozilla.com_ 

6. #### Hizmetlerimizde Yer Alan İçerikleriniz

    Hizmetler’in özellikleri kapsamında Mozilla’ya içerik yükleyebilirsiniz. İçerik yükleyerek, Hizmetler’in sunulmasıyla içeriklerinizi kullanmamız için tarafımıza özel olmayan, telifsiz ve dünya genelinde geçerli bir lisans vermiş olursunuz. İçeriklerinizin herhangi bir üçüncü tarafın haklarını ihlal etmeyeceğini ve Mozilla tarafından sunulan her türlü içerik ilkesine uygun olacağını beyan ve tekeffül edersiniz. [Telif hakkı veya ticari marka ihlaline ilişkin hak taleplerini bildirmek için](https://www.mozilla.org/about/legal/report-infringement/)buraya bakın. 

7. #### Mozilla'nın Mülkiyet Hakları

    Mozilla; Hizmetlerde, bu Koşullarda özellikle belirtilmemiş olan herhangi bir fikri mülkiyet hakkını size vermemektedir. Örneğin bu Koşullar; Mozilla’nın telif hakları, ticari markaları, hizmet markaları, logoları, alan adları veya diğer özgün marka özelliklerinden hiçbirini kullanmanıza yönelik bir hak vermez. 

8. #### Süre; Sonlandırma

    İşbu Koşullar, siz veya Mozilla tarafından sonlandırılana kadar geçerli olmaya devam edecektir. Mozilla hesabınızı silerek, Hizmetleri kullanımınıza son vererek ve geçerli olması halinde, e-posta aboneliğinizi iptal ederek herhangi bir nedenle bunları istediğiniz zaman sonlandırmayı seçebilirsiniz. 

    Aşağıdakiler de dahil olmak ancak bunlarla sınırlı olmamak kaydıyla, makul bir şekilde geçerliliğine inandığımız herhangi bir neden doğrultusunda Hizmetler’e erişiminizi askıya alabilir veya sonlandırabiliriz: (i) Koşulları ihlal etmeniz, (ii) bizim için risk veya olası yasal risk teşkil etmeniz; veya (iii) Hizmetler'i tarafınıza sunmamızın ticari açıdan artık uygun olmaması. Mozilla hesabınızla ilişkili e-posta adresi üzerinden veya ileride Hizmetler’e erişmeye çalıştığınızda sizi bilgilendirmek için makul çabaları sarf edeceğiz.

    İşbu Koşullar; aşağıdaki bölümlerin geçerli olmaya devam etmesi haricinde tüm durumlarda, bununla sınırlı olmamak kaydıyla Hizmetler’i kullanmaya ilişkin lisansınızı sonlandıracaktır: Tazminat, Sorumluluk Reddi; Sorumluluğun Sınırlandırılması, Muhtelif Hususlar.

9. #### Tazminat

    Mozilla’yı ve buna bağlı alt yüklenicileri, iştirakçileri, lisans veren tarafları, iş ortaklarını ve bunların ilgili direktörlerini, görevlilerini, çalışanlarını ve temsilcilerini ("Tazmin Edilen Taraflar"), Hizmetler’i kullanımınızdan doğan veya bununla ilişkili olan her türlü hak talebi ve giderleri ile üçüncü taraf hak talepleri ve giderlerine (avukat giderleri de dahil olmak üzere) karşı savunacağınızı, tazmin edeceğinizi ve beri kılacağınızı kabul edersiniz.

10. #### Sorumluluk Reddi; Sorumluluğun Sınırlandırılması

    HİZMETLERİ, TÜM KUSURLARIYLA BİRLİKTE “OLDUĞU GİBİ” SUNULUR. MOZİLLA VE TAZMİN EDİLEN TARAFLAR; YASALAR TARAFINDAN İZİN VERİLDİĞİ SÜRECE, BUNLARLA SINIRLI OLMAMAK KAYDIYLA HİZMETLERİN KUSURSUZ OLMASI, TİCARİ DEĞERİNİN OLMASI, BELİRLİ BİR AMACI UYGUN OLMASI VE İHLAL EDİCİ NİTELİKTE OLMAMASINA İLİŞKİN GARANTİLER DE DAHİL OLMAK ÜZERE, TÜM GARANTİLERİ AÇIKÇA VEYA İMA YOLUYLA REDDEDER. BUNLARLA SINIRLI OLMAMAK KAYDIYLA İÇERİKLERİNİZİN SİLİNMESİ VEYA BOZULMASI YA DA BAŞKA BİRİNİN ÇEVRİMİÇİ HESAPLARINIZA ERİŞMESİ DAHİL OLMAK ÜZERE, HİZMETLERİ AMAÇLARINIZ DOĞRULTUSUNDA SEÇME VE HİZMETLERİN KALİTESİ VE PERFORMANSI KONUSUNDAKİ TÜM RİSKLERİ KENDİNİZ ÜSTLENİRSİNİZ. İŞBU SINIRLAMA, HERHANGİ BİR YASAL YOLUN ESAS AMACININ BAŞARISIZ OLMASINA BAĞLI OLMAKSIZIN GEÇERLİ OLACAKTIR. BAZI YARGI YETKİLERİ, İMA EDİLEN GARANTİLERİN HARİÇ TUTULMASINA VEYA SINIRLANDIRILMASINA İZİN VERMEMEKTEDİR; BU NEDENLE İŞBU SORUMLULUK REDDİ, SİZİN İÇİN GEÇERLİ OLMAYABİLİR.

    MOZILLA VE TAZMİN EDİLEN TARAFLAR, YASA UYARINCA GEREKEN DURUMLAR DIŞINDA; BUNLARLA SINIRLI OLMAMAK KAYDIYLA İTİBAR KAYBINDAN KAYNAKLANAN DOĞRUDAN VE DOLAYLI ZARARLAR, GREV, KÂR KAYIPLARI, VERİ KAYIPLARI, BİLGİSAYAR ARIZALARI VEYA BOZULMASI DA DAHİL OLMAK ÜZERE, SÖZ KONUSU ZARARLARIN GERÇEKLEŞEBİLECEĞİ KONUSUNDA ÖNERİDE BULUNULMUŞ OLMASINA VE SÖZ KONUSU İDDİANIN DAYANAĞI OLAN TEORİYE (SÖZLEŞME, HAKSIZ FİİL VEYA BAŞKA DURUMLAR) BAKILMAKSIZIN İŞBU KOŞULLARDAN YA DA HİZMETLERİ KULLANMAKTAN VEYA KULLANAMAMAKTAN KAYNAKLANAN VEYA BUNLARLA HERHANGİ BİR ŞEKİLDE İLİŞKİLİ OLAN HİÇBİR DOLAYLI, ÖZEL, RASTLANTISAL, SONUÇSAL VEYA ÖRNEK LİTELİĞİNDEKİ HASARLAR HUSUSUNDA SORUMLU OLMAYACAKTIR. MOZILLA VE TAZMİN EDİLEN TARAFLARIN İŞBU ANLAŞMA ALTINDAKİ MÜŞTEREK SORUMLULUĞU, 500 DOLARI (BEŞ YÜZ DOLAR) AŞMAYACAKTIR. BAZI YARGI YETKİLERİ, DOLAYLI, RASTLANTISAL, SONUÇSAL VEYA ÖZEL HARİÇ TUTULMASINA VEYA SINIRLANDIRILMASINA İZİN VERMEMEKTEDİR; BU NEDENLE İŞBU HARİÇ TUTMA VE SINIRLANDIRMA, SİZİN İÇİN GEÇERLİ OLMAYABİLİR.

11. #### Bu Koşullara Yönelik Değişiklikler

    Mozilla; işbu Koşulları, yeni bir Hizmeti, Hizmetlerin özelliğini ele almak veya bir hükmü açığa kavuşturmak üzere muhtelif zamanlarda güncelleyebilir. Güncellenen Koşullar, çevrimiçi olarak yayınlanacaktır. Değişikliklerin asli olması durumunda güncelleme, blog gönderileri ve forumlar gibi bu tür duyurular için her zaman kullanılan Mozilla kanalları üzerinden duyuracağız. Söz konusu değişikliklerin geçerlilik tarihi sonrasında Hizmetleri sürekli olarak kullanımınız, bu değişiklikleri kabul ettiğiniz anlamına gelir. İncelemenizi daha kolay hale getirmek amacıyla geçerlilik tarihini bu sayfanın üst kısmında paylaşacağız.

12. #### Muhtelif Hususlar

    Bu Koşullar, kanun hükümleri ihtilafı hariç olmak üzere, ABD'nin Kaliforniya eyaletinin kanunlarına tabidir. İşbu Koşulların herhangi bir bölümünün geçersiz veya uygulanamaz olması durumunda kalan bölümler, tam olarak yürürlükte kalmaya devam edecektir. Bu koşulların tercüme edilmiş versiyonu ve İngilizce dilindeki versiyonu arasında bir çatışma olması halinde, İngilizce dilindeki versiyon geçerli olacaktır.
