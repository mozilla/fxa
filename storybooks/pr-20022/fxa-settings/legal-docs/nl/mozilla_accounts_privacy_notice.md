# Privacymelding voor Mozilla-accounts

Van kracht vanaf dinsdag 10 februari 2026
{: datetime="2026-02-10" }

## Bij Mozilla zijn we ervan overtuigd dat privacy van essentieel belang is voor een gezond internet

Dat is de reden waarom we onze producten maken: zodat u meer controle hebt over de informatie die u online deelt en over de informatie die u met ons deelt. In deze Privacyverklaring leggen we uit welke gegevens we verwerken, hoe we dat doen en voor welk doel. Vervolgens leggen we uit welke keuzes u hebt voor hoe we uw informatie verwerken en hoe u deze kunt uitoefenen.

## Hoe Mozilla uw gegevens verwerkt

### Uw Mozilla-account voor u verzorgen

Mozilla-accounts bieden u toegang tot Mozilla-services op verschillende apparaten via eenmalige aanmelding. Om dit mogelijk te maken, verwerkt Mozilla uw accountgegevens, contactgegevens (e-mailadres) en autorisatiegegevens. U kunt ervoor kiezen om aanvullende gegevens op te geven, zoals een weergavenaam of profielafbeelding.

Mozilla verzamelt ook [bepaalde gegevens](#bookmark-how-we-use-data), zoals technisch gegevens en instellingsgegevens, voor het bieden van de kernfunctionaliteit van Mozilla-accounts en bijbehorende services, het koppelen van nieuwe apparaten, het registreren en respecteren van uw instellingen en het voor u verzorgen van standaardfuncties, waaronder Synchronisatie en onze ingebouwde VPN.

Als u Synchronisatie inschakelt, ontvangt Mozilla de informatie die u via apparaten synchroniseert in versleutelde vorm. Deze informatie omvat mogelijk Firefox-tabbladen, add-ons, wachtwoorden, formulierinformatie die automatisch wordt ingevuld, bladwijzers, uw geschiedenis en voorkeuren. Deze versleuteling is end-to-end: uw gegevens worden versleuteld voordat deze uw browser verlaten en kunnen alleen worden ontsleuteld door een andere synchronisatieclient met de versleutelingscode. Mozilla kan deze informatie niet ontsleutelen.

Wanneer u zich abonneert op een service waarvoor een betaald abonnement nodig is, wordt uw betaling verwerkt in overeenstemming met de [Privacyverklaring voor abonnementsservices van Mozilla](https://www.mozilla.org/privacy/subscription-services/). Mozilla ontvangt een registratie van uw account (met onder meer uw factureringsadres en de laatste vier cijfers van uw betalingsmethode) en de status van het abonnement van uw account. Uw volledige betalingsgegevens worden niet opgeslagen door Mozilla.

*Meer informatie, waaronder hoe u uw gegevensinstellingen kunt aanpassen:* U kunt meer lezen over hoe u [uw Mozilla-account beheert](https://support.mozilla.org/kb/firefox-accounts-managing-account-data), [hoe u Synchronisatie inschakelt](https://support.mozilla.org/kb/sync-firefox-desktop), [hoe Synchronisatie werkt](https://support.mozilla.org/kb/sync) en over de [gegevens](https://dictionary.telemetry.mozilla.org/?page%3D1%26search%3Dmozilla%2520accounts) die we voor accounts verzamelen.

### Mozilla-accounts en gekoppelde services verzorgen en verbeteren

We moeten ook gegevens verwerken om Mozilla-accounts operationeel te houden, voor het verbeteren van functies en prestaties en voor het identificeren, diagnosticeren en oplossen van problemen. Hiervoor gebruiken we technische gegevens, locatiegegevens en instellingsgegevens, evenals interactiegegevens en gegevens over systeemprestaties.

We verwerken technische gegevens en interactiegegevens voor een beter inzicht in hoe u onze services gebruikt, zoals uw bezoeken aan de [website voor Mozilla-accounts](https://accounts.firefox.com/) of onze [Help-pagina’s](https://support.mozilla.org/), dashboards en menuvoorkeuren, welke producten en services u gebruikt in verband met uw Mozilla-account (waaronder uw gebruik van Firefox, zoals hoe vaak u Firefox gebruikt en wanneer u uw gegevens voor het laatst hebt gesynchroniseerd), welke apparaten u hebt gebruikt voor uw interactie met ons en uw interactie met onze e-mails en sms-berichten. We kunnen hierdoor doorgronden hoe mensen toegang krijgen tot onze services en hoe ze deze gebruiken, zodat we onze organisatie en de functionaliteit van onze services kunnen verbeteren.

Wanneer u gekoppelde services gebruikt, worden uw gegevens verwerkt in overeenstemming met de privacyverklaring van de relevante service:

* [Firefox Browser](https://www.mozilla.org/privacy/firefox/)
* [Abonnementsservice van Mozilla](https://www.mozilla.org/privacy/subscription-services/) voor Mozilla VPN, Mozilla Monitor en Firefox Relay
* [MDN Plus](https://www.mozilla.org/privacy/mdn-plus/)
* [Thunderbird](https://www.mozilla.org/privacy/thunderbird/)

Als aan een Mozilla-account verbonden service te maken krijgt met een onverwachte probleem (zoals crashen), gebruiken we een service van een derde partij om technische gegevens en interactiegegevens te verzamelen, zoals foutberichten, apparaatinformatie en de status van de toepassing op het tijdstip van het crashen, om ons te helpen problemen in onze services te diagnosticeren en corrigeren.

*Meer informatie, waaronder hoe u uw gegevensinstellingen kunt aanpassen:* U kunt uw [Mozilla-accountinstellingen voor gegevensverzameling](https://support.mozilla.org/kb/firefox-accounts-managing-account-data) op elk gewenst moment wijzigen. Zie de relevante verklaring voor uw gegevensinstellingen met betrekking tot eventuele gekoppelde services.

### Beveiliging bieden en verbeteren

Mozilla gebruikt technische gegevens en interactiegegevens om Mozilla-accounts te helpen beveiligen, overdracht van versleutelde gegevens voor Synchronisatie mogelijk te maken en verdachte activiteit te detecteren. Mozilla gebruikt bovendien een webtoepassingsfirewall van een derde partij voor bescherming tegen webtoepassings- en [DDoS](https://en.wikipedia.org/wiki/Denial-of-service_attack)-aanvallen. Alle op Mozilla-servers opgeslagen gegevens zijn versleuteld.

### Voor het pseudonimiseren, deïdentificeren, samenvoegen of anonimiseren van gegevens

Als onderdeel van de hiervoor beschreven activiteiten, zoals het gebruik van Mozilla-accounts doorgronden en het meten van onze marketing, kunnen we pseudonieme, gedeïdentificeerde, samengevoegde of geanonimiseerde gegevens verzamelen. In sommige gevallen kunnen we samengevoegde en geanonimiseerde gegevens publiceren om onderzoek te bevorderen of als onderdeel van de wettelijke zakelijke doeleinden die hiervoor zijn beschreven.

### Het communiceren met u, waaronder met betrekking tot marketing voor onze services

We gebruiken uw contactgegevens om met u te communiceren. We kunnen contact met u opnemen om redenen, zoals u waarschuwen als we verdachte activiteit detecteren in uw account, om wijzigingen in uw accountinformatie te verifiëren, om u marketinggebonden berichten te sturen of om te reageren op klantenondersteuningsberichten. We kunnen ook externe dienstverleners gebruiken om onze communicatie met u te beheren. We verwerken daarnaast procesinteractiegegevens die betrekking hebben op deze communicatie om beter te doorgronden wie deze hebben ontvangen.

### Het voldoen aan toepasselijke wetgeving en het identificeren en voorkomen van schadelijke, niet-toegestane of illegale activiteit.

Het kan ook zijn dat we verplicht worden om uw persoonlijke gegevens te verwerken om te voldoen aan toepasselijke wetten en voor gegevensbeschermingsdoeleinden, zoals:

* Reageren op [wettelijke aanvragen](https://www.mozilla.org/about/policy/transparency/#dfn-legal-process) en het naleven van [juridische processen](https://www.mozilla.org/about/policy/transparency/), zoals reageren op dagvaardingen, onderzoeken of verzoeken van overheidsautoriteiten. Mozilla vereist een geldig proces om openbaarmaking van specifieke gebruikersgegevens aan een overheid af te dwingen.
* Reageren op aanvragen voor het uitoefenen van uw privacyrechten, zoals uw recht op toegang tot of verwijdering van uw persoonlijke gegevens.
* Het identificeren, onderzoeken en aanpakken van potentiële frauduleuze activiteiten of andere schadelijke activiteiten, zoals illegale activiteiten, cyberaanvallen of inbreuken op intellectuele eigendom (waaronder wettelijke claims aanhangig maken of zich daartegen verdedigen).
* Het uitvoeren van contentmoderatie en gerelateerde vertrouwens- en veiligheidsactiviteiten
* Het uitvoeren van activiteiten op het gebied van naleving en beveiliging zoals audits en bedrijfsveiligheidsbeheer.

## Hoe we uw persoonlijke gegevens delen

Voor het verzorgen van onze services zoals deze hiervoor reeds zijn beschreven, kunnen we persoonlijke gegevens openbaar maken aan:

|  |  |
| ----- | ----- |
| Partners, dienstverleners, leveranciers en aannemers | We werken samen met partners, dienstverleners, leveranciers en aannemers om te voldoen aan de doeleinden die hiervoor worden vermeld. Er zijn contractuele waarborgen geïmplementeerd, zodat rechtspersonen die persoonlijke gegevens ontvangen, contractueel verplicht zijn om de gegevens te verwerken in overeenstemming met de instructies van Mozilla. [Meer informatie](https://support.mozilla.org/kb/firefox-subprocessor-list).  |
| Autoriteiten  | Mozilla vereist een [geldig wettig proces](https://www.mozilla.org/about/policy/transparency/#dfn-legal-process) om openbaarmaking van specifieke gebruikersgegevens aan een overheid af te dwingen. In die gevallen moeten we mogelijk de persoonlijke gegevens die zijn beschreven in deze Verklaring, openbaar maken aan wetshandhavingsinstanties, overheidsinstanties of soortgelijke rechtspersonen om te voldoen aan toepasselijke wetten en om schadelijke, ongeautoriseerde of illegale activiteiten te identificeren en te voorkomen.  |
| Onderzoekers | Wanneer we onze [missie](https://www.mozilla.org/about/manifesto/) om open te zijn, vervullen. We geven soms informatie vrij om onze producten beter te maken en een open web te bevorderen. Wanneer we dat doen, gebeurt dat in een gedeïdentificeerde of samengevoegde [indeling](https://wiki.mozilla.org/Data_Publishing). |
| Door Mozilla beheerde rechtspersonen en opvolgers  | Als een mondiaal bedrijf, delen we gegevens met door Mozilla beheerde filialen en dochterondernemingen. Het kan ook zijn dat we persoonlijke gegevens openbaar moeten maken als onderdeel van een bedrijfstransactie, zoals een fusie, een aankoop, de verkoop van activa of een soortgelijke transactie. |

## Internationale gegevensoverdrachten

Mozilla Corporation (en onze servers) is gevestigd in de Verenigde Staten. Voor het verzorgen van de services die worden beschreven in deze Privacyverklaring, wordt, omdat we een mondiaal bedrijf zijn, de informatie die we verzamelen, mogelijk beoordeeld vanaf locaties waarop onze mensen zich bevinden en kan deze ook worden overgedragen naar andere rechtsgebieden als een resultaat van het delen van gegevens met onze partners. Wanneer gegevens worden overgebracht over internationale grenzen, hebben we toepasselijke mechanismen geïmplementeerd (zoals [standaard contractuele clausules](https://commission.europa.eu/law/law-topic/data-protection/international-dimension-data-protection/standard-contractual-clauses-scc_en#eu-standard-contractual-clauses) goedgekeurd door de Europese Commissie en andere relevante autoriteiten) om uw persoonlijke gegevens te beschermen. U kunt contact opnemen met [dpo@mozilla.com](mailto:dpo@mozilla.com) voor informatie over de veiligheidswaarborgen die zijn geïmplementeerd voor internationale overdrachten of voor kopieën van de relevante standaard contractuele clausules.

## Hoelang we uw gegevens bewaren

Persoonlijke gegevens worden uitsluitend zolang bewaard als nodig is om te voldoen aan de doeleinden die zijn beschreven in deze Privacyverklaring. Over het algemeen worden uw accountgegevens zolang bewaard als uw account actief is. U moet er rekening mee houden dat Mozilla [periodiek](https://support.mozilla.org/kb/mozilla-account-deletion-inactivity) accounts verwijdert waarbij u zich al meer dan twee jaar niet hebt aangemeld (we proberen u een herinnering te sturen voordat dit wordt gedaan).

Met betrekking tot gegevens over technische zaken, instellingen en interactie, bewaren we uw gegevens niet langer dan 25 maanden, maar de daadwerkelijke bewaarperiode kan variëren, afhankelijk van het type gegevens en de doeleinden waarvoor deze zijn verzameld (we bewaren bijvoorbeeld de datum waarop u 'voor het eerst bent gezien' gedurende de periode dat u uw account gebruikt, zodat we weten hoelang u al Mozilla-accounthouder bent). Specifieke bewaarperioden kunnen ook afhangen van de gevoeligheid van de gegevens, de context van het verzamelen ervan, uw instellingen en voorkeuren, en onze wettelijke of contractuele verplichtingen voor het bewaren of verwijderen van gegevens, zoals voor fraudepreventie, wettelijke naleving of servicecontinuïteit. Als de bewaarperiode verloopt, verwijderen we uw gegevens op een veilige manier, tenzij de wet anders vereist.

Onze services maken ook gebruik van versleutelde back-upopslag als een extra beschermingslaag voor hersteldoeleinden met betrekking tot potentiële rampen. Gegevens in deze omgevingen worden buiten gebruik gesteld en worden alleen verwerkt voor doeleinden voor bedrijfscontinuïteit. We kunnen af en toe gegevens ook gedurende langere perioden bewaren in een gedeïdentificeerde of samengevoegde vorm.

## Uw rechten en keuzemogelijkheden

### Uw rechten

U hebt recht op het volgende:

1. Geïnformeerd worden over welke gegevens we over u verwerken, waarom we dit doen en met wie deze worden gedeeld (hetgeen in deze verklaring wordt vermeld)
2. Een kopie aanvragen van de gegevens die we over u hebben
3. Overdraagbaarheid van uw gegevens aanvragen
4. Correctie aanvragen van eventuele gegevens die we over u bewaren die onnauwkeurig of onvolledig zijn
5. Persoonlijke gegevens die we over u bewaren, laten verwijderen (onder bepaalde omstandigheden)
6. In sommige gevallen, beperking van of bezwaar maken tegen hoe we uw persoonlijke gegevens gebruiken
7. Klagen bij uw relevante plaatselijke autoriteit voor gegevensbescherming als u reden hebt tot zorg over hoe we omgaan met uw persoonlijke gegevens. We geven er de voorkeur aan dat u eerst contact met ons opneemt (via [dpo@mozilla.com](mailto:dpo@mozilla.com)), maar u kunt ook contact opnemen met uw relevante [EU-autoriteit voor gegevensbescherming](https://www.edpb.europa.eu/about-edpb/about-edpb/members_en) of zoeken naar (en contact opnemen met) uw plaatselijke autoriteit voor gegevensbescherming

Neem voor welke van de hiervoor vermelde aanvragen met betrekking tot uw persoonlijke gegevens dan ook, contact met ons (Mozilla Corporation) op via onze [Portal voor toegangsaanvragen voor betrokkenen](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0). We zullen nooit iemand discrimineren voor het uitoefenen van zijn of haar privacyrechten. Als u andere vragen hebt over persoonlijke gegevens of onze privacyprocedures, kunt u contact met ons opnemen via [compliance@mozilla.com](mailto:compliance@mozilla.com).

Als u zich in het Verenigde Koninkrijk of de EER (Europese Economische Ruimte) bevindt, kunt u ook contact opnemen met onze Data Protection Officer via [dpo@mozilla.com](mailto:dpo@mozilla.com) of per post op:

Bird & Bird DPO Services SRL<br>
Avenue Louise 235 b 1<br>
1050 Brussel<br>
België<br>

We reageren op alleen aanvragen die we ontvangen van individuen die hun gegevensbeschermingsrechten wensen uit te oefenen in overeenstemming met toepasselijke wetten voor gegevensbescherming. Het kan zijn dat we u om aanvullende informatie moeten vragen om uw identiteit te bevestigen voordat we kunnen doorgaan met uw aanvraag.

### Uw keuzemogelijkheden

U kunt de [instellingen voor uw Mozilla-account](https://support.mozilla.org/kb/firefox-accounts-managing-account-data) op elk gewenst moment wijzigen.

## Wijzigen

Het kan zijn dat we dit beleid en onze verklaringen moeten wijzigen. In dat geval worden de updates online gepubliceerd en werken we de ingangsdatum van deze verklaring bij. Als de wijzigingen aanzienlijk zijn, zullen we  ook de update opvallender aankondigen via de gebruikelijke kanalen van Mozilla voor dergelijke aankondigen, zoals via blogberichten en forums.

## Gegevensdefinities

| Gegevenstype | Beschrijving | Voorbeelden voor Mozilla-accountgebruikers |
| ----- | ----- | ----- |
| Accountgegevens | Deze gegevens hebben betrekking op het beheer van uw Mozilla-account, zoals registratie-informatie.  | Accountgebruikersnaam, weergavenaam, Mozilla-account-id.  |
| Verificatiegegevens | We ontvangen gegevens om uw accounts te beveiligen en voor het maken van aan verificatie gerelateerde gegevens voor het beheren van uw accountbeveiliging.  | Wachtwoordhash, tokengegevens. |
| Contactgegevens | Het e-mailadres dat u opgeeft als onderdeel van uw accountregistratie en eventuele andere contactgegevens die u aan ons verstrekt.  | E-mailadres, secundair e-mailadres, telefoonnummer. |
| Interactiegegevens | Dit zijn gegevens over uw gebruik van onze services. | Kliktellingen, gebeurtenislogboeken, gebruiksgegevens.  |
| Taalvoorkeur | Uw afgeleide taal of voorkeurstaal (als u deze hebt opgegeven in instellingen) voor interactie met onze services. | Taal.  |
| Locatie | We leiden uw locatie af van uw IP-adres op het niveau van uw land, plaats of regio. | Landcode, plaats.  |
| Instellingen | Dit zijn uw voorkeuren of instellingen voor hoe de services worden verzorgd, zoals uw privacyvoorkeuren. Als u geen specifieke keuzes hebt gemaakt, zijn dit de standaardinstellingen.  | Privacyinstellingen, accountinstellingen.  |
| Gegevens over systeemprestaties | Dit zijn gegevens over hoe de service werken op uw apparaat.  | Tijdstempels, geslaagde/mislukte indieningen.  |
| Technische gegevens | Dit is informatie over de hardware via welke u onze services gebruikt (zoals uw desktopcomputer, smartphone of tablet), de configuraties daarvan en de verbindingen daarvan.  | Apparaatbesturingssysteem, browser en versie, tijdstempel, landinstellingen |
| Unieke id's  | Dit zijn unieke id's die op verschillende momenten kunnen worden gemaakt om uw interactie met de service te beheren.  | Account-id, session-id.  |

## Wettelijke bases

<table>
  <thead>
    <tr>
      <th>Waar we uw gegevens voor gebruiken</th>
      <th>Welke gegevens we verwerken</th>
      <th>Onze wettelijke basis</th>
    </tr>
  </thead>
  <tbody>
    <tr>
      <td><a id="bookmark-how-we-use-data"></a>Uw Mozilla-account voor u verzorgen</td>
      <td>
        <ul>
          <li>Technische gegevens</li>
          <li>Unieke id's</li>
          <li>Systeemprestaties</li>
          <li>Autorisatiegegevens</li>
          <li>Contentgegevens</li>
          <li>Contactgegevens</li>
        </ul>
      </td>
      <td>
        <p><strong>Contract</strong> om u te voorzien van de benodigde functionaliteit voor de werking van Mozilla-accounts.</p>
        <p><strong>Legitiem belang</strong> bij het verzorgen van aanvullende functionaliteit, zoals het gebruiken van optionele avatars en weergavenamen.</p>
      </td>
    </tr>
    <tr>
      <td>Mozilla-accounts en verbonden services verzorgen en verbeteren</td>
      <td>
        <ul>
          <li>Technische gegevens</li>
          <li>Locatiegegevens</li>
          <li>Instellingsgegevens</li>
          <li>Interactiegegevens</li>
          <li>Unieke id's</li>
          <li>Systeemprestaties</li>
        </ul>
      </td>
      <td>
        <p><strong>Contract</strong> om te waarborgen dat Mozilla-accounts operationeel blijven.</p>
        <p><strong>Legitiem belang</strong> bij het doorgronden van hoe Mozilla-accounts (en gekoppelde services) worden gebruikt en het verbeteren van prestaties, functies en stabiliteit.</p>
      </td>
    </tr>
    <tr>
      <td>Beveiliging bieden en verbeteren</td>
      <td>
        <ul>
          <li>Technische gegevens</li>
          <li>Locatie</li>
          <li>Unieke id's</li>
          <li>Autorisatiegegevens</li>
          <li>Contactgegevens</li>
        </ul>
      </td>
      <td>
        <p><strong>Contract</strong> voor het verzorgen van een veilige infrastructuur voor de werking van Mozilla-accounts.</p>
        <p><strong>Legitiem belang</strong> bij het verzorgen van aanvullende beveiligingsmaatregelen, zoals de mogelijkheid tot het gebruik van 2-stapsverificatie.</p>
      </td>
    </tr>
    <tr>
      <td>Voor het pseudonimiseren, deïdentificeren, samenvoegen of anonimiseren van gegevens</td>
      <td>
        <ul>
          <li>Alle gegevenstypen</li>
        </ul>
      </td>
      <td>
        <strong>Legitiem belang</strong> bij het nemen van maatregelen voor het verbeteren van privacy vóór het uitvoeren van analyses of het delen van gegevens met partners.
      </td>
    </tr>
    <tr>
      <td>Het communiceren met u, waaronder met betrekking tot marketing voor onze services</td>
      <td>
        <ul>
          <li>Contactinformatie</li>
          <li>Unieke id's</li>
          <li>Interactiegegevens</li>
        </ul>
      </td>
      <td>
        <p><strong>Legitiem belang</strong> bij het verzorgen van belangrijke aan uw account gebonden updates en bij het promoten van onze producten en services, waaronder het verzenden van marketingberichten en het meten en verbeteren va onze marketingcampagnes.</p>
        <p><strong>Toestemming</strong>, waar vereist onder toepasselijke wetgeving (zoals in rechtsgebieden die toestemming vereisen voor het verzenden van marketingberichten).</p>
      </td>
    </tr>
    <tr>
      <td>Het voldoen aan toepasselijke wetgeving en het identificeren en voorkomen van schadelijke, niet-toegestane of illegale activiteit.</td>
      <td>
        <ul>
          <li>Alle gegevenstypen</li>
        </ul>
      </td>
      <td>
        <p><strong>Naleving van de wet</strong> door te reageren op aanvragen met betrekking tot rechten van betrokkenen, op aanvragen van wetshandhavingsinstanties, het beheren en beschermen van onze eigendom, veiligheid en/of rechten (en die van andere gebruikers’).</p>
        <p><strong>Legitiem belang</strong>, waar naleving niet strikt wordt vereist door wetgeving, bij het ondersteunen van juridische of regelgevende processen of aanvragen, het voorkomen van fraude en het beheren en beschermen onze eigendom, veiligheid en/of rechten (en die van andere gebruikers).</p>
      </td>
    </tr>
  </tbody>
</table>
