# Informativa sulla privacy degli account Mozilla

In vigore dal 10 febbraio 2026
{: datetime="2026-02-10" }

## Noi di Mozilla riteniamo che la salvaguardia della privacy sia fondamentale per un buon funzionamento di Internet

Per questo tutti i nostri prodotti sono stati creati in modo da offrire agli utenti maggiore controllo sulle informazioni condivise online e con noi. In questa Informativa sulla privacy spieghiamo quali dati trattiamo, come lo facciamo e per quali scopi. Quindi, spieghiamo come puoi esercitare le tue scelte sulle modalità di trattamento dei tuoi dati.

## Come Mozilla elabora i tuoi dati

### Per fornirti il tuo account Mozilla

Gli account Mozilla consentono di accedere ai servizi Mozilla su tutti i dispositivi con un unico login. A tal fine, Mozilla elabora i dati del tuo account, i tuoi dati di contatto (indirizzo email) e di autorizzazione. Puoi anche scegliere se fornire ulteriori informazioni, come un nome visualizzato o un'immagine del profilo.

Mozilla raccoglie anche [alcuni dati](#bookmark-how-we-use-data), come dati tecnici e di configurazione, per fornire le funzionalità principali degli account Mozilla e dei servizi connessi, collegare nuovi dispositivi, ricordare e rispettare le tue impostazioni e fornirti funzionalità predefinite come la sincronizzazione e la nostra VPN integrata.

Se abiliti la sincronizzazione, Mozilla riceve le informazioni che sincronizzi sui vari dispositivi in formato criptato; tali informazioni possono includere schede Firefox, componenti aggiuntivi, password, dati di compilazione automatica dei moduli, segnalibri, cronologia e preferenze. Questa crittografia è end-to-end: i tuoi dati vengono crittografati prima ancora di lasciare il browser e possono essere decriptati solo da un altro client di sincronizzazione dotato delle chiavi di crittografia; Mozilla non è in grado di decodificare queste informazioni.

Se ti abboni a servizi a pagamento, il pagamento verrà elaborato in accordo a quanto previsto dall'[Informativa sulla privacy dei servizi Mozilla in abbonamento](https://www.mozilla.org/privacy/subscription-services/). Mozilla riceve un record del tuo account (che include l'indirizzo di fatturazione e le ultime quattro cifre del tuo metodo di pagamento) e lo stato del tuo abbonamento. Mozilla non memorizza i dettagli completi del pagamento.

*Ulteriori dettagli, tra cui come regolare le impostazioni dei dati:* Se lo desideri, puoi saperne di più su [come gestire il tuo account Mozilla](https://support.mozilla.org/kb/firefox-accounts-managing-account-data), [come attivare la sincronizzazione](https://support.mozilla.org/kb/sync-firefox-desktop) e trovare ulteriori informazioni su [come funziona la sincronizzazione](https://support.mozilla.org/kb/sync) e sui [dati](https://dictionary.telemetry.mozilla.org/?page%3D1%26search%3Dmozilla%2520accounts) che raccogliamo sugli account.

### Per fornire e migliorare gli account Mozilla e i servizi collegati

Abbiamo inoltre bisogno di elaborare dati per mantenere gli account Mozilla operativi, migliorarne le funzionalità e le prestazioni e identificare, risolvere e diagnosticare i problemi. A tal fine utilizziamo dati tecnici, dati relativi alla posizione e alle impostazioni, nonché dati sulle interazioni e le prestazioni del sistema.

Elaboriamo dati tecnici e sulle interazioni per comprendere meglio come interagisci con i nostri servizi, ad esempio quando visiti il [sito degli account Mozilla](https://accounts.firefox.com/) o le nostre[pagine della guida](https://support.mozilla.org/), le tue preferenze relative a dashboard e menu, quali prodotti e servizi usi in relazione al tuo account Mozilla (inclusi dati sull'uso di Firefox, come la frequenza con cui usi Firefox e quando hai sincronizzato i dati l'ultima volta), quali dispositivi utilizzi per interagire con noi e le tue interazioni con le nostre email e i nostri SMS. Questo ci permette di comprendere come le persone accedono e utilizzano i nostri servizi, contribuendo così a migliorare la nostra attività e la funzionalità dei nostri servizi.

Quando utilizzi i servizi collegati, i tuoi dati saranno trattati in conformità con l'informativa sulla privacy del servizio in questione:

* [Firefox Browser](https://www.mozilla.org/privacy/firefox/)
* [Servizi Mozilla in abbonamento](https://www.mozilla.org/privacy/subscription-services/) per Mozilla VPN, Mozilla Monitor e Firefox Relay
* [MDN Plus](https://www.mozilla.org/privacy/mdn-plus/)
* [Thunderbird](https://www.mozilla.org/privacy/thunderbird/)

Se un servizio collegato all'account Mozilla riscontra un problema imprevisto (ad esempio un arresto anomalo), utilizziamo un servizio di terze parti per raccogliere dati tecnici e di interazione, quali messaggi di errore, informazioni sul dispositivo e stato dell'applicazione al momento dell'arresto anomalo, al fine di aiutarci a diagnosticare e risolvere i problemi nei nostri servizi.

*Ulteriori dettagli, tra cui come regolare le impostazioni dei dati:* Puoi aggiornare le [impostazioni di raccolta dei dati degli account Mozilla](https://support.mozilla.org/kb/firefox-accounts-managing-account-data) in qualsiasi momento. Consulta l'informativa sulle impostazioni dei dati relativa a eventuali servizi collegati.

### Per garantire e migliorare la sicurezza

Mozilla utilizza dati tecnici e sulle interazioni per garantire l'accesso sicuro agli account Mozilla, consentire il trasferimento di dati crittografati per la sincronizzazione e rilevare attività sospette. Mozilla utilizza inoltre un Web Application Firewall di terze parti per migliorare la protezione contro gli attacchi alle applicazioni web e di tipo [DDoS](https://en.wikipedia.org/wiki/Denial-of-service_attack). Tutti i dati memorizzati sui server Mozilla sono crittografati.

### Per pseudonimizzare, de-identificare, aggregare o anonimizzare i dati

Nell'ambito delle attività sopra descritte, come il monitoraggio dell'utilizzo degli account Mozilla e la misurazione delle nostre attività di marketing, potremmo creare dati de-identificati, aggregati o anonimizzati. In alcuni casi, possiamo condividere o pubblicare tali dati aggregati e anonimizzati per facilitare la ricerca o nell'ambito delle finalità commerciali lecite descritte in precedenza.

### Per comunicare con te, anche nell'ambito della promozione dei nostri servizi

Utilizziamo i tuoi dati di contatto per comunicare con te. Potremmo contattarti per segnalarti attività sospette rilevate sul tuo account, verificare modifiche alle informazioni del tuo account, inviarti comunicazioni di marketing o rispondere a richieste di assistenza clienti, e potremmo avvalerci di fornitori di servizi terzi per gestire le nostre comunicazioni con te. Elaboriamo inoltre i dati relativi alle interazioni connesse a tali comunicazioni per comprendere meglio chi le ha ricevute.

### Per rispettare le leggi vigenti, identificare e prevenire attività dannose, non autorizzate o illegali

Potremmo anche dover elaborare i tuoi dati personali per rispettare i requisiti di legge e le finalità di protezione dei dati applicabili, come ad esempio:

* Soddisfare [richieste legittime](https://www.mozilla.org/about/policy/transparency/#dfn-legal-process) e rispettare [procedure legali](https://www.mozilla.org/about/policy/transparency/), come rispondere a citazioni in giudizio, indagini o richieste da parte di autorità governative. Mozilla richiede un procedimento legale valido per imporre la divulgazione di dati specifici dell'utente a un organo governativo.
* Rispondere a richieste di esercizio dei diritti sulla privacy, come il diritto di accesso o di cancellazione dei dati personali.
* Identificare, indagare e affrontare potenziali attività fraudolente o altre attività dannose come attività illegali, attacchi informatici o violazioni della proprietà intellettuale (inclusa la presentazione o la difesa di richieste legali).
* Svolgere attività di moderazione dei contenuti e altre attività correlate alla sicurezza e all'affidabilità.
* Svolgere attività interne di conformità e sicurezza, come audit e gestione della sicurezza aziendale.

## Come condividiamo i tuoi dati personali

Per fornire i nostri servizi come sopra descritto, possiamo divulgare i tuoi dati personali a:

|  |  |
| ----- | ----- |
| Partner, fornitori di servizi, fornitori e collaboratori | Per le finalità sopra elencate, collaboriamo con partner, fornitori di servizi, fornitori e collaboratori. Abbiamo predisposto delle protezioni contrattuali, in modo che le entità che ricevono i dati personali dei nostri utenti siano contrattualmente obbligate a trattarli secondo le istruzioni di Mozilla. [Per saperne di più](https://support.mozilla.org/kb/firefox-subprocessor-list).  |
| Autorità  | Mozilla richiede un [procedimento legale](https://www.mozilla.org/about/policy/transparency/#dfn-legal-process) valido per imporre la divulgazione di dati specifici dell'utente a un organo governativo. In questi casi, potremmo aver bisogno di divulgare i dati personali di cui alla presente Informativa alle forze dell'ordine, alle autorità governative o a enti simili per ottemperare alle leggi vigenti e per identificare e prevenire attività dannose, non autorizzate o illegali.  |
| Società di ricerca | Nell'adempimento della nostra [missione](https://www.mozilla.org/about/manifesto/) di trasparenza. A volte rilasciamo informazioni per migliorare i nostri prodotti e promuovere un web aperto, ma quando lo facciamo, ci assicuriamo che tali dati siano in [formato](https://wiki.mozilla.org/Data_Publishing) de-identificato o aggregato. |
| Entità controllate da Mozilla e relativi successori  | In quanto azienda globale, condividiamo i dati con le affiliate e le filiali controllate da Mozilla. Potremmo anche dover divulgare i dati personali degli utenti nell'ambito di una transazione aziendale, come una fusione, un'acquisizione, una vendita di beni o una transazione simile. |

## Trasferimenti internazionali dei dati

Mozilla Corporation (e i relativi server) hanno sede negli Stati Uniti. Dal momento che siamo un'azienda globale, per fornire i servizi descritti nella presente Informativa sulla privacy, le informazioni che raccogliamo possono essere accessibili dalle sedi in cui si trova il nostro personale e i possono anche essere trasferite in altre giurisdizioni come conseguenza della loro condivisione con i nostri partner. Ogni volta che i dati vengono trasferiti oltre i confini internazionali, ci assicuriamo di disporre di meccanismi adeguati (come le [clausole contrattuali standard](https://commission.europa.eu/law/law-topic/data-protection/international-dimension-data-protection/standard-contractual-clauses-scc_en#eu-standard-contractual-clauses) approvate dalla Commissione europea e da altre autorità competenti) per proteggere i tuoi dati personali. Puoi contattare [dpo@mozilla.com](mailto:dpo@mozilla.com) per avere informazioni sulle tutele adottate per i trasferimenti internazionali o per ottenere copie delle relative clausole contrattuali standard.

## Durata della conservazione dei dati

Conserviamo i tuoi dati personali solo per il tempo necessario a soddisfare gli scopi indicati nella presente Informativa sulla privacy. In generale, i dati del tuo account vengono conservati fintato che l'account rimane attivo. Tieni presente che Mozilla [elimina periodicamente](https://support.mozilla.org/kb/mozilla-account-deletion-inactivity) gli account che non vengono utilizzati da più di due anni (cercheremo di inviarti un promemoria prima di procedere con questa operazione).

Per quanto riguarda i dati tecnici, di configurazione e di interazione che raccogliamo, in genere conserviamo tali dati per un massimo di 25 mesi, ma i periodi di conservazione effettivi possono variare a seconda del tipo di dati e delle finalità per cui sono stati raccolti (ad esempio, conserviamo la data di “prima apertura” del tuo account, in modo da sapere da quanto tempo sei titolare di un account Mozilla). I periodi di conservazione specifici possono dipendere anche dalla sensibilità dei dati, dal contesto della loro raccolta, dalle tue impostazioni e preferenze e dai nostri obblighi legali o contrattuali di conservare o eliminare i tuoi dati, ad esempio per la prevenzione delle frodi, la conformità normativa o la continuità del servizio. Una volta scaduto il periodo di conservazione, i dati vengono cancellati in modo sicuro, a meno che non sia altrimenti richiesto dalla legge.

I nostri servizi utilizzano anche l'archiviazione di backup crittografata come ulteriore livello di protezione per aiutare il recupero da potenziali incidenti; i dati in questi ambienti non vengono utilizzati e sono elaborati solo per scopi di continuità aziendale. Possiamo anche conservare i dati per periodi di tempo prolungati su base de-identificata o aggregata.

## I tuoi diritti e le tue scelte

### I tuoi diritti

Hai il diritto di:

1. Ricevere informazioni sui dati che trattiamo su di te, sul perché e sui soggetti con cui vengono condivisi (si tratta della presente Informativa)
2. Richiedere una copia dei dati che conserviamo su di te
3. Richiedere la portabilità dei tuoi dati
4. Richiedere la correzione di qualsiasi dato in nostro possesso che sia inesatto o incompleto
5. Richiedere la cancellazione di dati personali in nostro possesso (in determinate circostanze)
6. In alcuni casi, limitare o opporti al modo in cui utilizziamo i tuoi dati personali
7. Presentare un reclamo all'autorità competente per la protezione dei dati in caso di dubbi su come trattiamo i tuoi dati personali. Preferiremmo che ci contattassi prima direttamente (all'indirizzo [dpo@mozilla.com](mailto:dpo@mozilla.com)), ma puoi anche rivolgerti all'[autorità competente per la protezione dei dati nell'UE](https://www.edpb.europa.eu/about-edpb/about-edpb/members_en), oppure cercare (e contattare) l'autorità locale per la protezione dei dati personali.

Per avanzare una qualsiasi delle richieste di cui sopra in merito ai tuoi dati personali, puoi contattarci (Mozilla Corporation) tramite il nostro portale [Data Subject Access Request](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0); non discrimineremo mai nessuno per aver esercitato i propri diritti alla privacy. Per qualsiasi altra domanda in merito ai tuoi dati personali o alle nostre pratiche di privacy puoi contattarci all'indirizzo [compliance@mozilla.com](mailto:compliance@mozilla.com).

Se ti trovi nel Regno Unito o nello Spazio Economico Europeo, puoi anche contattare il nostro DPO all'indirizzo[dpo@mozilla.com](mailto:dpo@mozilla.com), o per posta ordinaria all'indirizzo:

Bird & Bird DPO Services SRL<br>
Avenue Louise 235 b 1<br>
1050 Brussels<br>
Belgium<br>

Rispondiamo a tutte le richieste che riceviamo da persone che desiderano esercitare i loro diritti di protezione dei dati in conformità con le leggi applicabili in materia di protezione dei dati, e potremmo doverti chiedere ulteriori informazioni per confermare la tua identità prima di poter procedere con una tua eventuale richiesta.

### Le tue scelte

Puoi aggiornare le [impostazioni dell'account Mozilla](https://support.mozilla.org/kb/firefox-accounts-managing-account-data) in qualsiasi momento.

## Modifiche

Potremmo dover modificare la presente informativa e le nostre comunicazioni; in tal caso, gli aggiornamenti saranno pubblicati online, aggiorneremo la data di entrata in vigore della presente informativa e annunceremo l'aggiornamento in modo più evidente utilizzando i canali abituali di Mozilla per tali annunci, come i post sui blog e i forum.

## Definizioni dei dati

| Tipi di dati | Descrizione | Esempi per gli utenti di account Mozilla |
| ----- | ----- | ----- |
| Dati dell'account | Si tratta di dati relativi alla gestione del tuo account Mozilla, come informazioni di registrazione.  | Nome utente dell'account, nome visualizzato, ID dell'account Mozilla.  |
| Dati di autenticazione | Riceviamo dati per proteggere i tuoi account e creiamo anche dati di autenticazione per mantenere la sicurezza del tuo account.  | Hash della password, dati di token. |
| Dati di contatto | L'indirizzo email che hai fornito durante la registrazione dell'account, oltre a qualsiasi altro dato di contatto che decidi di fornirci.  | Indirizzo email, indirizzo email secondario, numero di telefono. |
| Dati sulle interazioni | Si tratta di informazioni su come interagisci con i nostri servizi. | Conteggio dei clic, registri degli eventi, dati di utilizzo.  |
| Lingua di preferenza | La tua lingua presunta o preferita (se indicata nelle impostazioni) per interagire con i nostri servizi. | Lingua.  |
| Localizzazione | La tua posizione viene dedotta dal tuo indirizzo IP a livello di paese, città o regione. | Codice paese, città.  |
| Impostazioni | Si tratta di preferenze o impostazioni personali relative alle modalità di fornitura dei servizi, come ad esempio le preferenze sulla privacy. Se non hai fatto alcuna scelta specifica, si tratterà delle impostazioni predefinite.  | Impostazioni relative alla privacy, impostazioni dell'account.  |
| Dati sulle prestazioni del sistema | Si tratta di dati relativi al funzionamento dei servizi sul tuo dispositivo.  | Marcatori temporali, invio riuscito/non riuscito.  |
| Dati tecnici | Si tratta di informazioni sull'hardware che usi per accedere ai nostri servizi (ad esempio il computer desktop, lo smartphone o il tablet), sulle sue configurazioni e sui suoi collegamenti.  | Sistema operativo del dispositivo, browser e versione, marcatore temporale, impostazioni locali. |
| Identificativi univoci  | Si tratta di identificativi unici, che possono essere creati in vari momenti per gestire le tue interazioni con il servizio.  | ID account, ID sessioni.  |

## Basi legali

<table>
  <thead>
    <tr>
      <th>Per cosa utilizziamo i tuoi dati</th>
      <th>Quali dati elaboriamo</th>
      <th>Le nostre basi legali</th>
    </tr>
  </thead>
  <tbody>
    <tr>
      <td><a id="bookmark-how-we-use-data"></a>Per fornirti il tuo account Mozilla</td>
      <td>
        <ul>
          <li>Dati tecnici</li>
          <li>Identificativi univoci</li>
          <li>Prestazioni del sistema</li>
          <li>Dati di autorizzazione</li>
          <li>Dati sui contenuti</li>
          <li>Dati di contatto</li>
        </ul>
      </td>
      <td>
        <p><strong>Contratto</strong> per fornirti le funzionalità necessarie a garantire l'operatività degli account Mozilla.</p>
        <p><strong>Legittimo interesse</strong> a fornire ulteriori funzionalità, come l'uso di avatar e nomi visualizzati opzionali.</p>
      </td>
    </tr>
    <tr>
      <td>Per fornire e migliorare gli account Mozilla e i servizi collegati</td>
      <td>
        <ul>
          <li>Dati tecnici</li>
          <li>Dati sulla posizione</li>
          <li>Dati delle impostazioni</li>
          <li>Dati sulle interazioni</li>
          <li>Identificativi univoci</li>
          <li>Prestazioni del sistema</li>
        </ul>
      </td>
      <td>
        <p><strong>Contratto</strong> per mantenere l'operatività degli account Mozilla.</p>
        <p><strong>Legittimo interesse</strong> a comprendere in che modo gli account Mozilla (e i servizi a essi collegati) vengono usati, e a migliorarne prestazioni, funzionai e stabilità.</p>
      </td>
    </tr>
    <tr>
      <td>Per garantire e migliorare la sicurezza</td>
      <td>
        <ul>
          <li>Dati tecnici</li>
          <li>Localizzazione</li>
          <li>Identificativi univoci</li>
          <li>Dati di autorizzazione</li>
          <li>Dati di contatto</li>
        </ul>
      </td>
      <td>
        <p><strong>Contratto</strong> per fornire un'infrastruttura sicura finalizzata a garantire l'operatività degli account Mozilla.</p>
        <p><strong>Legittimo interesse</strong> a fornire misure di sicurezza aggiuntive, come la possibilità di utilizzare l'autenticazione a 2 fattori.</p>
      </td>
    </tr>
    <tr>
      <td>Per pseudonimizzare, de-identificare, aggregare o anonimizzare i dati</td>
      <td>
        <ul>
          <li>Tutti i tipi di dati</li>
        </ul>
      </td>
      <td>
        <strong>Legittimo interesse</strong> ad adottare misure di tutela della privacy prima di eseguire analisi o condividere i dati con i partner.
      </td>
    </tr>
    <tr>
      <td>Per comunicare con te, incluso nell'ambito della commercializzazione dei nostri servizi</td>
      <td>
        <ul>
          <li>Informazioni di contatto</li>
          <li>Identificativi univoci</li>
          <li>Dati sulle interazioni</li>
        </ul>
      </td>
      <td>
        <p><strong>Legittimo interesse</strong> a fornire importanti aggiornamenti relativi agli account e a promuovere i nostri prodotti e servizi, compreso l'invio di comunicazioni di marketing e la misurazione e il miglioramento delle nostre campagne di marketing.</p>
        <p><strong>Consenso</strong>, se richiesto dalla legge applicabile (ad esempio, in giurisdizioni che richiedono il consenso per ricevere comunicazioni di marketing).</p>
      </td>
    </tr>
    <tr>
      <td>Per rispettare le leggi vigenti, identificare e prevenire attività dannose, non autorizzate o illegali</td>
      <td>
        <ul>
          <li>Tutti i tipi di dati</li>
        </ul>
      </td>
      <td>
        <p><strong>Conformità agli obblighi di legge</strong> per rispondere alle richieste degli interessati di esercitare i propri diritti in materia di dati, per rispondere alle richieste delle forze dell'ordine, per gestire e proteggere i diritti, la proprietà e/o la sicurezza nostri (e dei nostri utenti).</p>
        <p><strong>Legittimo interesse</strong>, laddove non strettamente richiesto dalla legge, a supportare processi o richieste legali o regolamentari, prevenire le frodi e gestire e proteggere i diritti, la proprietà e/o la sicurezza nostri (e dei nostri utenti).</p>
      </td>
    </tr>
  </tbody>
</table>
